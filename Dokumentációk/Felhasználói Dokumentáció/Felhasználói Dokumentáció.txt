Felhasználói dokumentáció

A program célja:
Könnyen átlátható, felhasználóbarát felületet biztosítani egy vállalat és vevői számára. A rendszer fő részei közé tartozik: webes felület, asztali program.
A webes felületen keresztül tudnak a vásárlók termékek között nézelődni, s rendelni közülük regisztráció után.
Az asztali alkalmazás segítségével a vállalat vezetője képes termékeket hozzáadni, szerkeszteni és törölni. Továbbá képes a rendeléseket áttekinteni és azokról számlát kiállítani.

Környezet:
•	Az asztali alkalmazás minimum rendszerigénye:
-	Windows 7 operációs rendszer
-	1.6Ghz processzor
-	1gb RAM
-	128mb GPU
-	10mb szabad hely
-	Internetkapcsolat
-	Billentyűzet, egér

•	A webes felület minimum rendszerigénye:
-	Webes böngésző (Ajánlott: Firefox, Chrome)
-	Internetkapcsolat
-	Billentyűzet, egér

Használat:

1.0. Asztali program esetén

1.1. A program indítása
Kattintsuk duplán a zöld hátterű VIR.exe ikonra. Ekkor a bejelentkezési ablak fog fogadni minket.
 
1. kép: program_inditasa.png
 


1.2. Bejelentkezés
Az alábbi ablakban lehet bejelentkezni az asztali programba. A "Felhasználónév” alatti mezőbe kell a felhasználónevet, a "Jelszó” alatti mezőbe pedig a jelszót beírni.
Ha a megfelelő adatok kerültek be, akkor megnyílik külön ablakban a program fő egysége. A beviteli mezők zöld színűvé válnak és a „Sikeres bejelentkezés” üzenet fogad.
Ha kimarad valamelyik mezőt, akkor a megfelelő mező piros színű lesz és legalul egy üzenet figyelmeztet. Ha nem egyeznek az adatok, akkor mindkettő mező piros lesz.
Bejelentkezés után ezen az ablakon is ki lehet jelentkezni, az aktívvá váló Kijelentkezés gomb segítségével vagy az egész programot be lehet zárni a jobb felső sarokban lévő piros X-szel.
 
2. Kép: bejelentkezes.png
 


1.3. Termékek kezelése
 
3. kép: Termek_adatok_megjelenitese.png

1.3.1. Termék adatainak megtekintése
A VIR nevű főablak ’Készlet’ fülén láthatóak a termékek a listában. A főbb adatokat felsorolja a lista, de a részletes adatok, mint a kép, a leírás bővebb megtekintése érdekében rá kell kattintani a Termék nevére a bal egér gombbal egyszer, a listában. Ezután megjelennek az adott termék adatai jobb alul a Módosítás panelben és középen a hozzá tartozó kép.

1.3.2. Termék adatainak módosítása
Az 1.3.1. foglaltak szerint a termék nevére történő kattintás után a Módosítás panelba bekerülnek az adott termék adatai. Itt módosítható a termékhez tartozó fő adatok: név, ár, mennyiség, kategória, leírás, súly, készleten lévő állapot, kép.
Megszorítások:
-	Terméknév nélkül nem lehet feltölteni a módosítást
-	Az ár, mennyiség és a súly nem lehet negatív szám.

A kép módosítását a Módosítás panelen lévő Kép felirat melletti [Megnyitás] gomb megnyomásával kezdhető el. Az előugró ablak segítségével kiválasztható az új kép, majd az [Ok] gomb megnyomása után betöltődik a kép középre, s a program almappájába.
A módosított adatok véglegesítése a Módosítás panelen lévő [Módosítás] gomb megnyomásával történik.
Ha újra kell kezdeni az adatok bevitelét vagy nem szükségesek az ottani adatok, akkor az [Ürítés] gomb segítségével kiüríthetőek a mezők és a középen lévő termék képe alaphelyzetbe áll. A megnyomása után egy megerősítő üzenet jelenik meg a biztonság érdekében.

1.3.3. Termék törlése
Egy termék törlése érdekében a VIR főablak Készlet fülén lévő terméklistában kell a termék nevére jobb egér gombbal kattintani egyszer. Ekkor felugrik egy figyelmeztető üzenet, mely megerősítést kér a törlésről. Az [Igen] gomb megnyomása után a termék törlődik a rendszerből.

1.3.4. Termék feltöltése
A 3. Kép-en látható bal alul a Hozzáadás panel. Ezen panel segítségével új terméket lehet felvinni a rendszerbe. Működési elve megfelel az 1.3.2. pontba foglaltakkal azzal a különbséggel, hogy az új termék hozzáadásához a Hozzáadás panel [Hozzáadás] gomb megnyomásával történik.

1.3.5. Termék keresése
A 3. Kép-en látható jobb felül a Keresés panel. Segítségével lehet keresni a rendszerben lévő termékek között. Keresési feltételnek a bepipálható elemek adhatók meg (név, ár, mennyiség, kategória, leírás, készleten). Egyszerre több feltétel is megadható. Keresési kulcsszó a bevitel mezőben adható meg.
Egyszerre több feltétel is bepipálható. A keresés indításához szükséges legalább egy feltétel megadása. A keresett eredményből való visszalépés a Keresés panelen található Vissza gomb segítségével történik.
Készleten lévő feltételre való keresés az alábbi módon történhet: Van, Nincs [vagy] 1, 0 kulcsszavak megadásával.
Megszorítások:
-	0db feltétel megadása esetén a keresés nem fut le
-	Ár, mennyiség feltétel esetén csak szám típusú keresési feltétel lehet megadva. Ellenkező esetben hibaüzenet figyelmeztet.
-	Készleten-re való keresés esetén a kulcsszavak: Van, Nincs, 1, 0.
 
1.3.6. Termékek exportálása táblába
A termékek listáját kilehet exportálni .csv és .xlsx formátumba. A 4. Kép-en látható VIR ablak Készlet fülén belül megtalálható a [Tábla] gomb. Megnyomása után egy tallózó jelenik meg, ahol kiválaszthatjuk a tábla mentési helyét és kiterjesztését.
 
4. Kép: termekek_exportalasa.png

1.3.7. Termékek listájának frissítése
A termékeket tartalmazó lista 10 másodpercenként automatikusan frissít. Ha hamarabb van szükség erre, akkor a VIR ablak Termékek fülön belül a [Frissítés] gomb megnyomásával ez az esemény kiváltható.
 


1.4. Rendelések és számlázás
 
5. kép: Rendelesek_Szamla.png

1.4.1. Rendelések megtekintése
Két féle módon tekinthető meg az eddig leadott rendelések adatai.
Az egyik módja, ha a Számlázás fülön alul a Válasszon a megrendelések közül, vagy tallózza ki a visszaigazolást feliratú legördülő listát lenyitva kiválaszt a felhasználó egy rendelést. Ha nincs rendelés az adatbázisba bejegyezve, akkor ez a lista üres.
A másik módja, ha a Számlázás fülön belül alul a [Tallózás] gomb megnyomása után a felhasználó betallózza a webes felület által legenerált .XML formátumú rendelésről szóló fájlt.
Ha valamelyik módon ki lett választva egy megrendelés, akkor a megrendelő adatai a Vevő adatai: panelen belül találhatóak. Ha igény van a vevő által bármiféle adat módosítására (pl. cím), akkor ezen a panelen megtehető.	
További adatok a rendelésről a Rendelés Adatai panelen belül jelennek meg. Itt található a fizetési mód, teljesítés dátuma, számla kelte, fizetési határidő, a rendelt termékekhez tartozó adatok.
A Szállító adatai és a fizetési határidő beállítása a megrendelés folyamán történik a fejlesztők által. Bárminemű adatváltozás esetén őket kell felkeresni.
 
1.4.2. Megrendelő adatainak módosítása
Ha a vevő valamely adatát megszeretné változtatni a rendelés után, akkor a Számlázás fül Vevő adatai panelen van erre lehetőség. Telefonszám és adószám esetén csak szám típusú karakterek írhatók be.
A módosítás csak akkor él, ha a rendelés adatai már be lettek töltve (1.4.1-es pont). A számla kiállítása folyamán véglegesítődnek.

1.4.3. Rendelések frissítése
Ha a felhasználó szeretné a rendelések listáját frissíteni a lenyíló menüben, akkor a lenyíló menü mellett lévő [Frissítés] gomb megnyomása esetén a rendelések listája lefrissül.

1.4.4. Számla kiállítása
Miután egy rendelés ki lett választva valamely módon (1.4.1-es pont), azután aktívvá válik a [Számla kiállítása] gomb. A megnyomása után megnyílik a számla nyomtatási képe, ahol még ellenőrizhetők a számlázás adatai. A jobb felső sarokban lévő Nyomtatás ikonra kattintva a számla nyomtatása megkezdődik a kiválasztott nyomtatón.
 
6. kép: nyomtatasi_kep.png
 
1.5 Kijelentkezés
A programból való kijelentkezés több módon is történhet.
1.	A VIR főablak jobb felső sarkában lévő [Kijelentkezés] gombra kattintva. Ezzel bezáródik a VIR ablak.
2.	A VIR főablak jobb felső sarkában lévő piros [X] megnyomásával. Ezzel bezáródik a VIR ablak.
3.	A Bejelentkezés ablak Kijelentkezés gomb megnyomásával. Ezzel bezáródik a VIR ablak.
4.	A Bejelentkezés ablak jobb felső sarkában lévő piros [X] megnyomásával. Ezzel bezáródik a VIR és a Bejelentkezés ablak.

1.6. További tudnivalók

1.6.1. Üdvözlő szöveg
A bejelentkezés után a VIR ablak bal felső sarkában megjelenik a felhasználó teljes neve az üdvözlő szövegben. Ha nem lett megadva a rendszer átadása folyamán, akkor az Üdvözöllek, Felhasználó alapértelmezett üzenet jelenik meg.

1.6.2. Asztali program regisztráció
Az asztali programba regisztrálni csak a rendszer fejlesztői tudnak. Ez esetben őket kell keresni.

1.6.3. Adatok módosítása
A felhasználóhoz és a céghez tartozó adatokat módosítani csak a rendszer fejlesztői tudnak. Ez esetben őket kell keresni.




2.0 Webes alkalmazás esetén

7. Kép: webshop_kezdolap.png


2.1. Belépés/Regisztráció
 
8. Kép: web_reg.png


2.1.1. Regisztráció
A weboldalra bárki regisztrálhat az alap adati megadása után. Ezek az adatok szükségesek a későbbi vásárlásaik folyamán. Két féle módon lehet eljutni a regisztrációs lapra. A weboldal tetején, jobboldalt a [Regisztráció] gomb megnyomása után vagy a [Bejelentkezés] gomb megnyomása után a Regisztráció linken keresztül. Minden adat és a Captcha kitöltése után az űrlap alján lévő [Regisztráció] gomb megnyomása esetén fejeződik be a regisztrációs folyamat.
Az űrlap alján lévő [Visszaállítás] gomb segítségével az adatok törölhetők és újra beírhatók.
Ha nincs minden mező kitöltve, akkor hibaüzenet figyelmezteti a felhasználót a hibára.
Megszorítások:
-	Telefonszám csak szám formátumú lehet.
-	Adószám csak szám formátumú lehet.
-	Minden adat kötelező
-	A teljes név legalább 2 szótagból álljon
-	A cím tartalmazzon legalább 1 szóközt



2.1.2. Belépés
Regisztráció (2.1.1-es pont) után mindenfajta korlátozás nélkül be lehet jelentkezni a weboldalra. Erre a weboldal tetején a [Bejelentkezés] gomb megnyomása után van lehetőség. A bejelentkezési oldalon a megadott Login név és jelszó bevitele után a [Bejelentkezés] gomb megnyomásával lehet belépni a felhasználóval. Ha nem egyeznek a regisztrált adatokkal, akkor hibaüzenet fogad.



2.1.3 Adatok módosítása
A regisztrált felhasználó módosíthatja a jelszavát, a rendeléshez szükséges adatait. Ez a bejelentkezés után a menüsorban megjelenő [Adatok módosítása] gomb megnyomása után, az Adatmódosítás lapon tehető meg. A jelenlegi adatok betöltődnek a megfelelő mezőkbe. A felhasználó módosíthatja ezeket, a véglegesítés a [Módosítás] gomb megnyomásával történik. Üzenet jelez arra, hogy a módosítás sikeres vagy sikertelen volt.
Megszorítások megegyeznek a 2.1.1-es pontban foglaltakkal.
 


2.2 Termékek

2.2.1. Termékek megtekintése
A rendszerben lévő termékeket bárki megtekintheti, aki a weboldalra belép. Ezek a főoldalon jelennek meg, kilistázva.
 
9. kép: web_kosar.png


2.2.2. Termékek kosárba tétele
Terméket kosárba tenni csak a regisztrációt és a bejelentkezést követően van lehetőség. Minden termék mellett szerepel egy [Kosárba] gomb, a bejelentkezés után. Minden terméket csak egyszer tölt be a kosár listájába. A kosár tartalma megtekinthető a menüsor baloldalán lévő [Kosár] gombra nyomás után.


2.2.3. Termék kosárból törlése
Miután egy termék a kosárba került (2.2.2-es pont), utána van lehetőség azt törölni belőle, ha még sincs rá igény. Ez a kosár oldalon tehető meg. A termékek mellett található egy [X] gomb. Rákattintása folyamán egy figyelmeztető üzenet fogad a törléssel kapcsolatban. Igenlő válasz esetén a termék törlődik a kosárból. 



2.2.4. Egy termék rendelése többször
Egy terméket több darabszámmal is meglehet rendelni. Ez a rendelés leadása előtt, a kosárban lehetséges. Mielőtt a rendelést leadja a felhasználó, előtte a Darabszám mezőben tudja módosítani a kívánt darabszámot.
Megszorítások:
- A darabszám nem lehet negatív és maximum 99 lehet.
 


2.2.5. Termékek megrendelése
Miután a termékek a kosárba kerültek (2.2.2-es pont) és a felhasználó módosította a kedvező darabszámra a rendelést (2.2.4-es pont), akkor az űrlap alján lévő [Megrendelem] gomb segítségével véglegesítheti a vásárlást.
Ha a rendelés sikeres volt, akkor a ,,Köszönjük megrendelését! Hamarosan szállítjuk a megrendelését!” üzenet fogadja a vásárlót. Ezzel egyidőben a háttérben a kosár kiürül és generálódik egy Megrendeles.XML fájl. A vásárló innen visszatérhet a főoldalra a [Vissza] gomb segítségével.



2.2.6. Termékek keresése
A weboldalon bárki kereshet a termékek között. Erre a főoldal bal oldalán lévő mezők adnak segítséget. A Név: felirat után lévő mezőben lehet a termék nevére szűrni, az Ár: felirat után lévő mezőkben pedig az árak egy bizonyos tartományára.
Megszorítások:
-	Az ár alsó és felső határa nem lehet negatív szám
-	Az ár felső határa nem lehet kisebb, mint az alsó határ, vice versa





Egyéb információk
A rendszer készítői: Lanszki Csaba, Szabolcs Gábor, Sarlósi Patrik.
A v.1.0-es verzió készült: 2017. szeptember – 2018. január.
Félév: 2017/2018/1
Iskola és szak: Eszterházy Károly Egyetem, Programtervező Informatikus
A rendszer célja: A Rendszerfejlesztés technológiája című tantárgyban foglaltak elsajátítása a gyakorlatban, beadandó keretében. Ezalatt értendő például a tapasztalatszerzés verzió és feladatkövető rendszerekben, tesztelésben, tervezésben, fejlesztésben, dokumentációk írásában és nem utolsó sorban a közös munkavégzésben.
Köszönjük a munkát!
eke_logo.png